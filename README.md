# Úvod do pracovního práva

**Datum prezentace:** 3. duben

**Osnova:**

1. o pracovním právu obecně (M)
2. pracovní poměr, jeho vznik, změny a ukončení (L)
3. DPP, DPČ (M)
4. práva a povinnosti zaměstnance (R)
5. práva a povinnosti zaměstnavatele (K)
6. kahoot (M)

**Poznámky :**

- Pište srozumitelně a bez chyb, ne jako prasata.
- Pokud něco není z vaší hlavy, ocitujte to:
  ```
  Tráva je zelená.[^1]

  [^1]: Wikipedie
  ```
- Vždycky si vytvořte vlastní branch, na `master` se nešahá.
- Otázky do Kahootu případně pište do sekce "Kahoot".

## O pracovním právu obecně

Právo tradičně rozdělujeme na veřejné a soukromé. Pracovní právo se nachází na
pomezí -- řeší vztahy mezi zaměstnanci, zaměstnavateli, jejich zástupci a také
orgány.

Pracovně právní smlouva musí být vždy písemná. Povinnými stanovy jsou náplň
práce, místo výkonu a datum nástupu. Pokud je sjednána zkušební doba, nesmí být
delší než 3 měsíce, popř. 6 měsíců pro vedoucí pozice.

Podepsání smlouvy je dobrovolné. Smlouvu může podepsat mladistvý od 15 let, v
případě vedoucích pozic je hranice vyšší -- 18 let.

Hlavními prameny pracovního práva v České republice jsou zákoník práce, zákon o
kolektivním vyjednávání a zákon o zaměstnanosti.[^1]

[^1]: https://cs.wikipedia.org/wiki/Pracovn%C3%AD_pr%C3%A1vo

## Pracovní poměr

Nejčastější pracovněprávní vztah, ustanovený § 33 zákoníku práce.

### Druhy pracovních poměrů
#### Hlavní pracovní poměr (HPP) – práce na plný úvazek (full-time) [^2]
Pracovní doba je v rozsahu 40 hodin za týden.

Pracovní týdenní doba je zkrácena na 38,75 hodiny:
* při práci v dvousměnném režimu.

Pracovní týdenní doba je zkrácena na 37,5 hodiny:
* při práci ve vícesměnném či nepřetržitém provozu,
* při práci v podzemí na těžbě uhlí, rud a nerudných surovin, v důlní výstavbě a na báňských pracovištích geologického průzkumu.

Zákon nezakazuje mít dva hlavní pracovní poměry. Pokud jde o práci v obdobném oboru, je potřeba souhlas obou zaměstnavatelů. V pracovní smlouvě však může být stanovena konkurenční doložka omezující možnosti práce pro konkurenční firmy. [^3]

**Zkrácený (částěčný) úvazek** [^4]

Zahrnuje různé varianty snížení plného úvazku (např. poloviční, třetinový, čtvrtinový apod.). Mzda odpovídá kratší pracovní době.
Zaměstnanec má stejná práva i povinnosti jako při plném úvazku.

#### Vedlejší pracovní poměr [^2]
Pracovněprávní vztah uzavřený vedle hlavní pracovní činnosti.

Za hlavní pracovní činnost se považuje:
* hlavní pracovní poměr,
* prezenční studium do 26 let věku,
* mateřská či rodičovská dovolená,
* důchod.

Obvykle realizován v podobě DPČ, DPP.

#### Externí spolupráce (outsourcing) [^5]
Uzavření smlouvy o sloupráci (či smlouvy o dílo) s OSVČ, freelancery nebo jinými podnikatelskými subjekty. V praxi se často setkáme např. s externími účetními, IT specialisty nebo marketingovými pracovníky.

Za externí pracovníky zaměstnavatel neplatí zdravotní a sociální pojištění, nevstahuje se na ně výpovědní lhůta, nemocenská ani dovolená.

Některé firmy takto zaměstnávají dlouhodobé pracovníky, jedná se o nelegální praktiku nazývající se švarcsystém.

### Vznik pracovního poměru [^6]
Pracovní poměr vzniká:
* uzavřením pracovní smlouvy mezi zaměstnancem a zaměstnavatelem,
* jmenováním do funkce.

**Pracovní smlouva**

Musí být v písemné formě. 
Mezi povinnou součást smlouvy patří dohoda o:
* druhu práce,
* místě výkonu,
* dnu nástupu.

Smlouva však může obsahovat další ujednání (která nejsou v rozporu se zákonem) o:
* mzdě,
* době trvání,
* zkušební době,
* konkurenční doložce a další.

**Zkušební doba** [^7]
Musí být sjednána písemně, nejpozději v den nástupu do práce (v den jmenování) a nelze tak učinit dodatečně.

Maximální délka jsou 3 měsíce po sobě jdoucí ode dne vzniku pracovního poměru, u vedoucího zaměstnance až 6 měsíců. U pracovních poměrů na dobu určitou nesmí zkušební doba přesáhnout polovinu sjednané doby trvání poměru.

Po dohodě obou stran může dojít ke zkrácení zkušební doby. 
Zkušební doba se prodlužuje pouze v případě celodenních překážek v práci či při čerpání celodenní dovolené.

V průběhu zkušební doby může být pracovní poměr zrušen jak ze strany zaměstnance, tak i zaměstnavatele, a to i bez udání důvodu. Zaměstnavatel ale nesmí pracovní poměr zrušit v době prvních 14 kalendářních dní dočasné pracovní neschopnosti.

**Trvání pracovního poměru**

Pracovní poměr může být sjednán na:
* dobu neurčitou – doba trvání není omezena,
* dobu určitou – omezení doby trvání.

Pokud není ve smlouvě výslovně uvedeno, že je pracovní poměr sjednán na dobu určitou, jedná se o pracovní poměr na dobu neurčitou.

### Změna pracovního poměru [^6] [^8]
Změna pracovní smlouvy je možná dohodou obou stran (dohoda zaměstnance i zaměstnavatele) a to písemnou fromou. V určitých případech může dojít k jednostrannému právnímu jednání zaměstnavatele po předchozím informování zaměstnance.

Za změnu v pracovním poměru se považuje:
* jmenovaní na vedoucí pozici (až po vzniku pracovního poměru),
* převedení na jinou práci,
* přeložení,
* pracovní cesta
* dočasné přidělení (k jinému zaměstnavateli)

**Jmenování**

Prakticky se jedná  o jednostrannou změnu druhu práce ze strany zaměstnavatele, zde však nemusí být písemný souhlas zaměstnance. 

Po odvolání z vedoucího pracovního místa se zaměstnanec nevrací na původně sjednané místo, zaměstnavatel mu ale ze zákona musí nabídnout jinou vhodnou práci (odpovídající kvalifikaci, zdravotnímu stavu).

**Převedení zaměstnance na jinou práci**

Z důvodů zdravotních, trestněprávnícha a pracovněprávních lze tak učinit bez souhlasu zaměstnance. Z důvodu objektivní překážky už souhlas potřeba je. Zaměstnavatel však musí zohledňovat zdravotní stav, kvalifikaci a schopnosti zaměstnance. 

**Přeložení zaměstnance**

Zaměstnanec musí vyjádřit souhlas jak se změnou místa výkonu práce, tak  i s dobou, na kterou bude přeložen.

Po opadnutí důvodů přeložení/převedení je zaměstnavatel povinen umožnit zaměstnanci návrat na pracovní místo dle pracovní smlouvy.

**Pracovní cesta**

Jedná se o vyslání zaměstnance na nezbytně nutnou dobu k výkonu práce mimo místo sjednané v pracovní smlouvě. To lze jedině po dohodě se zaměstnancem a je určena délka pracovní cesty. 

Zákon vymezuje skupinu zaměstnanců, kteří nemohou být vysláni mimo obvod obce. Jedná se o:
* těhotné,
* pěčující o děti do 8 let,
* osamělé zaměstnance pečující o děti do věku 15 let,
* pečující o osobu závislou na pomoci jiné osoby.

Zaměstnanec má nárok na náhradu výdajů spojených s pracovní cestou.

### Ukončení pracovního poměru [^9]
Pracovní poměr zaniká:
* uplynutím sjednané určité doby,
* smrtí zaměstnance.

Způsoby rozvázání pracovního poměru:
* dvoustranně
  * dohodou,
* jednostranně zaměstnancem nebo zaměstnavatelem
  * výpovědí,
  * okamžitým zrušením,
  * zrušením ve zkušební době.

#### Dohoda o rozvázání pracovního poměru
Písemná dohoda mezi zaměstnancem a zaměstnavatelem stanovující den ukončení poměru.

#### Výpověď
Musí být v písemné formě a doručena druhému účastníkovi.
Doručenou výpověď lze odvolat pouze se souhlasem druhého účastníka (opět nutné písemně).

**Výpověď ze strany zaměstnavatele**

Zaměstnavatel může dát zaměstnanci výpověď jen z důvodů uvedených v § 52 zákoníku práce. 
Jedná se například o tyto důvody:
* zaměstnavatel se ruší či přemisťuje,
* zaměstnanec je nadbytečný,
* porušení pracovněprávních povinností zaměstnancem,
* dlouhodobá zdravotní nezpůsobilost zaměstnance atd..

Nemůže tak učinit, pokud se zaměstnanec nachází v ochranné době (např. je uznán dočasně práce neschopným, čerpá mateřskou dovolenou, rodičovskou dovolenou apod. - viz § 53 a 54 zákoníku práce).

**Výpověď ze strany zaměstnance**

Zaměstnanec může dát výpověď z jakéhokoliv důvodu nebo bez udání důvodu.

**Výpovědní doba**

Výpovědní doba činí 2 měsíce, uplynutím této doby pracovní poměr končí.
Počíná prvním dnem kalendářního měsíce následujícího po doručení výpovědi a končí uplynutím posledního dne příslušného kalendářního měsíce. (Příklad: zaměstnanec dal výpověď 3. 4. 2020, výpovědní doba začíná běžet 1. 5. 2020 a končí 30. 6. 2020, tj. v tento den končí i pracovní poměr.)

#### Okamžité zrušení
K tomuto výjimečnému způsobu může zaměstnanec či zaměstnavatel přistoupit pouze z důvodů vymezených v § 55 a 56 zákoníku práce.

Například:
* zaměstnanec zvlášť hrubým způsobem porušil své pracovněprávní povinnosti,
* zaměstnavatel zaměstnanci nevyplatil mzdu/plat, náhradu či jejich část do 15 dní po uplynutí období splatnosti.

Zaměstnavatel nesmí použít okamžité zrušení v případě těhotné zaměstnankyně, zaměstnankyně na mateřské dovolené a zaměstnance na rodičovské dovolené. 

Pracovní poměr končí dnem doručení zrušení.

[^2]: https://money.cz/novinky-a-tipy/mzdy-a-personalistika/druhy-pracovnich-pomeru-a-prace-konana-mimo-pracovni-pomer/
[^3]: https://dostupnyadvokat.cz/blog/dve-prace-naraz
[^4]: https://orangeacademy.cz/clanky/druhy-pracovniho-pomeru/
[^5]: https://www.generaliceskaprofi.cz/-/druhy-pracovnich-pomeru-vite-co-nabidnout-vasim-zamestnancum-
[^6]: https://www.suip.cz/documents/20142/43720/vznik_zmeny_pp_2020.pdf/7b0c4d37-441c-e8bc-d6c6-f532c3e67244 
[^7]: https://ppropo.mpsv.cz/IV14Sjednanizkusebnidoby
[^8]: https://portal.pohoda.cz/zakon-a-pravo/pracovni-pravo/zmeny-pracovniho-pomeru/
[^9]: https://portal.gov.cz/informace/skonceni-pracovniho-pomeru-INF-17


## DPP, DPČ
**Více pracovních smluv / dohod o práci konané mimo pracovní poměr**

Zaměstnanec nesmí u téhož zaměstnavatele v dalším pracovněprávním vztahu vykonávat práce, které jsou stejně druhově vymezeny. (Tzn. Pro jeden druh práce lze uzavřít jen jeden pracovní vztah.) [^10]

[^10]: https://www.mesec.cz/clanky/kolik-muzeete-mit-jednoho-zamestnavatele-pracovnich-smluv-nebo-dohod-o-praci-konane-mimo-pracovni-pomer/

Na DPP může zaměstnanec odpracovat maximálně 300 hodin ročně.[^2] Sociální a
zdravotní pojištění se odvádí u příjmů nad 11500 Kč/měsíc.[^3] Na DPČ může
zaměstnanec odpracovat maximálně 20 hodin týdně.[^2] Sociální a zdravotní
pojištění se odvádí u příjmů nad 4500 Kč/měsíc.[^3]

Hodiny odpracované v rámci různých dohod se v rámci jednoho zaměstnavatele
sčítají. DPP i DPČ lze ukončit bez udání důvodu. Minimální výše odměny je
stejná jako minimální mzda. Od ledna 2024 má zaměstnanec na dohodu nárok na
dovolenou a příplatky za práci v noci, o víkendu nebo o svátcích. DPČ lze
uzavřít nejdéle na 52 týdnů.[^4]


[^2]: https://indicada.cz/jake-jsou-vyhody-nevyhody-hpp-dpp-dpc/
[^3]: https://www.finance.cz/539623-zdaneni-dohod-dpc-a-dpp-2022/
[^4]: https://www.idoklad.cz/blog/dohody-o-praci-dpp-dpc-jejich-limity-i-vyhody

## Práva a povinnosti zaměstnance

Téma **práv a povinností zaměstnance** je základním stavebním kamenem každého pracovního vztahu. Znalost toho, na co máme jako zaměstnanci nárok, a co se naopak od nás očekává, může předejít mnoha nedorozuměním, konfliktům, nebo dokonce právním sporům.

## Úvod

Pracovní poměr je právní vztah mezi zaměstnancem a zaměstnavatelem, ve kterém zaměstnanec vykonává závislou práci za mzdu podle pokynů zaměstnavatele. Tento vztah je primárně upraven:

- zákonem č. 262/2006 Sb., zákoník práce [[1](#1)],
- zákonem č. 89/2012 Sb., občanský zákoník [[2](#2)],
- zákonem č. 435/2004 Sb., o zaměstnanosti [[3](#3)],
- zákonem č. 251/2005 Sb., o inspekci práce [[4](#4)],
- Listinou základních práv a svobod [[5](#5)].

## Práva zaměstnance

Podle § 1a a § 16 zákoníku práce má každý zaměstnanec právo na spravedlivé pracovní podmínky, rovné zacházení a ochranu před diskriminací [[1](#1)].

### 1. Právo na mzdu za vykonanou práci
Zaměstnanec má dle § 109–111 zákoníku práce nárok na spravedlivou odměnu, která nesmí být nižší než minimální mzda [[1](#1)].

**Příklad:** Pokud pracujete na plný úvazek, musíte dostat alespoň minimální mzdu – aktuálně 18 900 Kč měsíčně.

### 2. Právo na bezpečné pracovní prostředí
Zaměstnavatel má dle § 101–108 povinnost zajistit bezpečnost a ochranu zdraví při práci [[1](#1)].

**Příklad:** Pokud pracujete ve skladu, musíte dostat ochranné rukavice a projít školením BOZP.

### 3. Zákaz diskriminace a rovné zacházení
Diskriminace na základě pohlaví, věku, rasy, zdravotního stavu nebo víry je zakázána zákoníkem práce i antidiskriminačním zákonem [[1](#1)][[6](#6)].

**Příklad:** Zaměstnavatel nesmí dát mladším zaměstnancům vyšší odměny jen kvůli věku.

### 4. Právo na dovolenou
Zaměstnanec má podle § 211–223 nárok na alespoň čtyři týdny dovolené za rok [[1](#1)]. Tento nárok platí i pro DPP/DPČ, pokud byly splněny podmínky (80 hodin, 4 týdny) [[9](#9)].

**Příklad:** Brigádník na DPP, který pracuje celý měsíc a splní hodinový limit, má právo na poměrnou část dovolené.

### 5. Právo na přestávky a odpočinek
Zaměstnanec má právo na:

**Přestávky na jídlo a oddech:**
- Dospělý – 30 minut po max. 6 hodinách práce
- Mladistvý (do 18 let) – 30 minut po 4,5 hodinách práce [[1](#1)][[8](#8)]

**Nepřetržitý denní odpočinek mezi směnami:**
- Dospělý – min. 11 hodin během každých 24 hodin
- Mladistvý – min. 12 hodin během každých 24 hodin [[1](#1)]

**Nepřetržitý týdenní odpočinek:**
- Dospělý – min. 35 hodin týdně
- Mladistvý – min. 48 hodin týdně (2 dny po sobě jdoucí) [[1](#1)][[8](#8)]

**Příklad:** Studující brigádník má přestávku už po 4,5 hodinách a mezi směnami musí mít alespoň 12 hodin odpočinku.

### 6. Ochrana osobních údajů a soukromí
Zaměstnavatel nesmí sledovat zaměstnance bezdůvodně a musí chránit jejich osobní údaje podle § 316 ZP a GDPR [[1](#1)][[7](#7)].

**Příklad:** Zaměstnavatel nesmí bezdůvodně kontrolovat e-maily zaměstnance.

## Povinnosti zaměstnance

### 1. Plnění pracovní smlouvy
Zaměstnanec musí vykonávat práci osobně, svědomitě a podle pokynů (§ 38, § 301) [[1](#1)]. Povinnosti se vztahují i na DPP/DPČ dle povahy činnosti [[9](#9)].

**Příklad:** Pokud máte dohodu na úklid, nelze odmítat úkoly s tím spojené.

### 2. Docházka a pracovní doba
Zaměstnanec je povinen dodržovat pracovní dobu a omlouvat nepřítomnost (§ 81, § 85) [[1](#1)]. U DPP/DPČ platí to, co je sjednáno v dohodě.

**Příklad:** Při nemocenské u DPČ musí být splněn minimální výdělek, jinak nárok na dávky nevzniká [[9](#9)].

### 3. BOZP
Zaměstnanec je povinen dodržovat bezpečnostní předpisy a neohrožovat zdraví (§ 106) [[1](#1)].

**Příklad:** Při práci s elektrickým nářadím musíte mít školení a ochranné pomůcky.

### 4. Ochrana majetku a informací
Zaměstnanec musí chránit majetek zaměstnavatele a nešířit interní informace (§ 301 písm. d)) [[1](#1)].

**Příklad:** Nesmíte používat pracovní nářadí pro osobní účely bez svolení.

### 5. Mlčenlivost
Zaměstnanec musí zachovávat mlčenlivost i po ukončení pracovního poměru (§ 310) [[1](#1)].

**Příklad:** Po odchodu z firmy nesmíte šířit důvěrné obchodní informace.

## Praktická aplikace

Porušení povinností může vést k výtce, nebo výpovědi dle § 52 ZP [[1](#1)]. Zaměstnavatel může být kontrolován a sankcionován inspekcí práce [[4](#4)].

**Příklad:** Neomluvené absence = výpověď. Nezajistěné přestávky = pokuta zaměstnavateli.

## Závěr

Znalost pracovních práv a povinností není jen o dodržování pravidel, ale o respektu – ke své práci, ke kolegům i k firmě. Práva dávají zaměstnanci jistotu a ochranu, povinnosti pak zajišťují řád a odpovědnost. Čím lépe se orientujeme ve svých právech i závazcích, tím hladší a férovější bude každodenní spolupráce.

---

## Použité zdroje

<a id="1"></a>**[1]** Zákon č. 262/2006 Sb., zákoník práce.  
Dostupné z: [https://www.zakonyprolidi.cz/cs/2006-262](https://www.zakonyprolidi.cz/cs/2006-262)

<a id="2"></a>**[2]** Zákon č. 89/2012 Sb., občanský zákoník.  
Dostupné z: [https://www.zakonyprolidi.cz/cs/2012-89](https://www.zakonyprolidi.cz/cs/2012-89)

<a id="3"></a>**[3]** Zákon č. 435/2004 Sb., o zaměstnanosti.  
Dostupné z: [https://www.zakonyprolidi.cz/cs/2004-435](https://www.zakonyprolidi.cz/cs/2004-435)

<a id="4"></a>**[4]** Zákon č. 251/2005 Sb., o inspekci práce.  
Dostupné z: [https://www.zakonyprolidi.cz/cs/2005-251](https://www.zakonyprolidi.cz/cs/2005-251)

<a id="5"></a>**[5]** Listina základních práv a svobod.  
Dostupné z: [https://www.zakonyprolidi.cz/cs/1993-2](https://www.zakonyprolidi.cz/cs/1993-2)

<a id="6"></a>**[6]** Antidiskriminační zákon č. 198/2009 Sb.  
Dostupné z: [https://www.zakonyprolidi.cz/cs/2009-198](https://www.zakonyprolidi.cz/cs/2009-198)

<a id="7"></a>**[7]** ÚOOÚ – GDPR výklad.  
Dostupné z: [https://www.uoou.cz/gdpr-obecne-narizeni/ds-3938](https://www.uoou.cz/gdpr-obecne-narizeni/ds-3938)

<a id="8"></a>**[8]** MPSV – Zaměstnávání mladistvých.  
Dostupné z: [https://www.mpsv.cz/web/cz/zamestnavani-mladistvych](https://www.mpsv.cz/web/cz/zamestnavani-mladistvych)

<a id="9"></a>**[9]** MPSV – Dovolená při DPP a DPČ.  
Dostupné z: [https://www.mpsv.cz/web/cz/dovolena-pri-dpp-dpc](https://www.mpsv.cz/web/cz/dovolena-pri-dpp-dpc)


## Práva a povinnosti zaměstnavatele

1. Práva zaměstnavatele

- Řídit a organizovat práci
- Kontrolovat práci zaměstnanců
- Stanovit vnitřní pravidla
- Požadovat náhradu škody
- Vykázat zaměstnance z pracoviště
- Přidělovat a měnit pracovní úkoly
- Požadovat disciplínu a dodržování pravidel

2. Povinnosti zaměstnavatele

- Dodržovat pracovněprávní předpisy
- Zajistit bezpečnost a ochranu zdraví při práci
- Vést evidenci pracovní doby
- Respektovat rovné zacházení a zákaz diskriminace
- Vyplácet mzdu včas a v plné výši
- Informovat zaměstnance o změnách v pracovních podmínkách
- Vyplatit odstupné 

3. Zdroje 

[Zákoník práce – Zákony pro lidi](https://www.zakonyprolidi.cz/cs/2006-262)  

[Povinnosti zaměstnavatele – Fakturoid](https://www.fakturoid.cz/almanach/hr/povinnosti-zamestnavatele)  

[Práva a povinnosti zaměstnavatele – Altaxo](https://www.altaxo.cz/provoz-firmy/personalistika/pracovni-pravo/prava-a-povinnosti-zamestnavatele)  

## Kahoot

- Do jaké kategorie spadá pracovní právo? smíšené právo
- Mohu pracovně právní smlouvu podepsat elektronicky? ne
- Který z uvedených údajů nepatří mezi povinné stanovy? zkušební doba
- Od jaké hranice se daní příjem z DPP? 11500 Kč/měsíc
- Pracuji u dvou zaměstanavatelů na DPP, u každého jsem si tento vydělal 7000 Kč. Musím danit? ne
- Při ukončení práce na dohodu nemusím udat důvod. ano
- Mám jako zaměstnanec na dohodu nárok na dovolenou? ano
